A bástya kialakulása a várépítészetben a tüzérség megjelenésével függ össze. Az ostromló tüzérségnek a vártornyok kitûnõ célpontot jelentettek, a vártornyok lerombolása a védõkre nagy veszélyt rejtett. A védõtüzérség elhelyezésére alkalmazott új olasz várépítési mód a „sistema bastionata” azaz a bástyázott rendszer volt. A bástya a vár külsõ védõfalának sarkait megerõsítõ külsõ védmû. Legtöbbször ötszög alakúak, két hosszabb oldalukkal ék alakban kinyúlnak a várfaltól. Ezek a bástyák nem magasabbak a várfalaknál, feladatuk a várfal ostromának megakadályozása ill. elhárítása volt.

A szabályos ötszögû bástyaforma kialakulása elõtt a védõk ágyúinak elhelyezésére a fal elé sokszögû (Siklós, Sárospatak, Eger, Diósgyõr és Gyula), vagy kerek alakú védõmûveket építettek. A kerek alakú védõmûvek sok típusa melyek nem csak szerkezetükben, de feladatukban is eltértek.[1]

Rondella: olyan alacsony, kör alaprajzú mû, amely a XVI. sz. derekán terjedt el és az ágyúk számára biztosított kilövési lehetõségeket a leginkább veszélyeztetett területek irányába. A köznyelv ezt a formát hívja tévesen körbástyának, pedig kör alaprajzú bástyák sosem épültek.
Torrine: toronyszerûen magas és sokszor tetõvel ellátott, de erõs és vastag falazatú építmény, amelynek emeletén ágyúk kaptak helyet földszintjén pedig a várárokra tüzelõ gyalogsági lõrések voltak. Tetején viszont még a középkori várakhoz hasonló gyalogsági lõállások vannak (számszeríjászok). A köznyelv ezt a formát is tévesen körbástyának hívja.
Barbakán: a kapuk elé épített a várfalon kívül létesített, a kapuk elõtti teret tûz alatt tartó erõdelemek egy része egyszerû torrine vagy köralakú torony volt.
Az elõzõ két forma fejlesztése a Baluardo, mely külsõ fala már tömör 6-10 méter vastag is lehet, az alsó szintjén oldalazó ágyúállásokkal, az árok pásztázására, emeletén kifelé mutató lõrésekkel a könnyû ágyúk számára. Alacsonyabb és inkább oldalazó tüzelésre használt formája a Bollwerk, amely szó azonban a németalföldi, földbõl készült és tégla gyalogsági állással védett, a rondella feladatát betöltõ ágyúdombokat is jelöli.
Az oldalazómû olyan tömör (földelfeltöltött) köralakú mû, mely alig magasabb a vár kötõfalainál, de tetején a bollwerkhez hasonlóan szabadon tüzelõ lövegek vannak. Érdekessége a "nyak", amely a várhoz köti és amelyben két oldalra kazamatákat helyeztek el, ahonnan lövegek és gyalogsági fegyverek tûz alatt tarthatták az árkot és a várfalakat.
A szögletes kialakítású védmûvek jelentõs része a kerek alakúak fejlõdésével jött létre. Ilyen a holttér mentes, szögletes oldalazómû és baluardó. Eleve szögletes formában fejlõdött ki a puntone ötszög alakú kapuvédõ oldalazómû; valamint az ék alakú piattaforma, amely a fõ védmûvek közötti falakon épült lõréses gyalogsági állás, amit azt tett szükségessé, hogy a korabeli puskák nem tudtak ellõni egyik bástyától a másikig ezért sok volt a holttér. A szölgetes puntone-k, oldalazómûvek és baluardók tapasztalatainak elhasználásával alakították ki a bástyákat.[1]

A bástya abban tér el a korábbi elemektõl, hogy szinte teljes egészében tömör, kõvel vagy földdel feltöltött mûrõl beszélünk amit nem tudott rombolni az ostromtüzérség, és ágyúállások csak védetten oldalirányban voltak rajta.[1] A bástyák legfejlettebb típusa az úgynevezett füles bástya (olaszbástya) – az elsõ, füles bástyákkal ellátott erõdöt az itáliai Aquilában építették 1534 után; Magyarországon elõször Gyõrben (1564–65). A füles bástyák ágyútermeit (casamata) a bástya homlokfalai mögé visszahúzott szárnyakban helyezték el, így azokat az ellenséges tüzérség nem tudta belõni. Ezekkel az ágyúkkal a védõfal (kötõgát, cortina) elõtti teret lõhették, a szomszédos bástyák homlokfalait és az árkokat pásztázhatták leginkább a kisebb ûrméretû ágyúkkal, sugárágyúkkal (falconettákkal). Távolra (az ellenséges táborba, az ellenséges lõállásokba) a kötõgátak mögötti földhányásokról és a falak mögött emelt ágyúdombokról lõttek a nagyobb kaliberû ágyúkkal (bombardákkal).

A bástyák három generációja ismert. Az elsõ generációban még önállóan épült füles és fültelen (ahol nem kellett tartani az ostromlövegek zavaró tüzétõl,mert pl. volt földsánc vagy kanopier a vár elõtti térben) bástyák egészítették ki a hagyományos várakat. Ilyenek találhatóak a budai és az egri váron. A második generációban (ó-olasz rendszer) már tervezett rendszerben készültek a sarokbástyák, amelyek egymást fedezõ körkörös védmûvet alkottak. A 3., új-olasz rendszerben a bástyák elõtti tér kiegészül mindkét oldalán (kívüli is!) kifalazott árokkal, amely elõtt a falaktetejéig érõ lejtõket és gátmûveket emelnek, hogy az ellenség közvetlenül ne tudja lõni a kötõfalakat és bástyákat. Ez már elõre mutat a soklépcsõs erõdrendszerekig, amelyek csúcsát Vauban munkássága alatt érik el.[1]

A bástya szó a magyar nyelvbe a 15-16. században került be. A bástya kifejezést a magyar források összevissza, következetlenül használják.